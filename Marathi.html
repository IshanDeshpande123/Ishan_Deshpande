<html>
<head>
<style>
body {
            background: url("water(1).jpg");
            background-repeat: no-repeat;
            background-size: 100% 100%;
            }
<center>
<h1><ins>मराठी प्रकल्प  -   जल प्रदूषण <ins></h1>
</center>
      </style>
    </head>
   <body>

     <h1>मराठी प्रकल्प   -   जल प्रदूषण </h1>
<p>
जल प्रदूषण ही एक महत्त्वपूर्ण पर्यावरणात्मक समस्या आहे . पृथ्वीवरील सजीवांच्या अस्तित्वासाठी पाणी हे अतिशय महत्त्वाची भूमिका बजावते . पाण्याला रसायनांचा राजा असे म्हटले आहे . आज मानवासमोर अनेक मोठ मोठ्या समस्या आहेत, त्यापैकीच जलप्रदूषण ही  एक समस्या दिवसेंदिवस मोठ्या प्रमाणावर वाढत चालली आहे. बेसुमार वाढत जाणाऱ्या लोकसंख्येला पिण्यासाठी स्वच्छ पाण्याचा पुरवठा करणे अशक्य होताना दिसत आहे. 

<p>भविष्यात प्रत्येकाची पाण्याची गरज भागवण्यासाठी पाण्याचे  योग्य ते व्यवस्थापन आत्तापासूनच करणे आवश्यक आहे. आज पाण्याच्या व्यवस्थापनाच्या विविध पद्धतींचा अवलंब करून पाण्याची आत्तापासूनच बचत करणे गरजेचे आहे. आज आपण या प्रकल्पाच्या माध्यमातून ‘जल प्रदूषण’ या विषयाबाबत सविस्तर माहिती घेणार आहोत.</p>

<p>जलप्रदूषण  प्रकल्प उद्दिष्ट्ये</p>
<p>पाण्याच्या प्रदूषिकरणाबाबत अधिक माहिती जाणून घेणे.</p>
<p>पाण्याचे महत्व समजून घेणे.</p>
<p>पाण्याचे प्रदूषणास कारणीभूत स्त्रोतांचा अभ्यास करणे.<p>
<p>पाण्याच्या प्रदूषणाने होणाऱ्या घातक परिणामांचा अभ्यास करणे.<p>
<p>जलसंवर्धन आणि जलव्यवस्थापन पद्धतींचा अभ्यास करणे.<p>

<h2>जलप्रदूषण प्रकल्प विषयाचे महत्व </h2>
पाणी हे सर्वात महत्वाचे आणि मौल्यवान असे पृथ्वीवरील संसाधन आहे. आपल्या रोजच्या जीवनात पदोपदी पाण्याची गरज भासते . पाण्याचा वापर इतक्यावरच मर्यादित नाही तर सिंचनासाठी, शेतीसाठी , वीजनिर्मितीसाठी तसेच मोठ मोठ्या कारखान्यांमध्ये, पाण्याचा वापर मोठ्या प्रमाणामध्ये केला जातो. हे पाणी भूगर्भातून उपसा करून मोठ्या प्रमाणावर मिळवले जाते त्यामुळे दिवसेंदिवस भूजल पातळी देखील कमी होताना दिसत आहे.

<p>विविध प्रकारच्या कारखान्यांतून तसेच लोकवस्तीतून बाहेर पडणारे दुषित पाणी हे जसेच्या तसे पाण्याच्या स्वच्छ स्त्रोतात सोडले जाते. त्यामुळे शुद्ध पाण्याचे मोठ्या प्रमाणवर प्रदूषण घडून येते. जलप्रदूषणाची ही समस्या दिवसेंदिवस वाढत चालली आहे. जर हे असेच चालत राहिले तर येणाऱ्या काळात मानवाला मोठ्या प्रमाणवर जल प्रदूषणाच्या समस्येचा सामना करावा लागणार आहे. हे सारे थांबण्यासाठी यावर आत्ताचा योग्य त्या उपाय योजना आखून जल प्रदूषण कमी करणे आवश्यक आहे. त्यासाठी प्रत्येक नागरिकाने या कार्यात हातभार लावणे गरजेचे आहे. म्हणूनच जल प्रदूषण हा प्रकल्प अत्यंत महत्वाचा आहे.</p>

<h2>जल प्रदूषण प्रकल्प कार्यपद्धती / अभ्यास पद्धती </h2>
<p>जल प्रदूषण’ हा प्रकल्प करीत असताना मी प्रकल्पाची माहिती मिळविण्यासाठी वर्तमानपत्रात छापून आलेल्या बातम्यांचा उपयोग केला तसेच इंटरनेट वर उपलब्ध असलेल्या माहितीचा वापर करून प्रकल्पाची माहिती संकलित केली. प्रकल्पाच्या विषयानुसार पाण्याचा मोठ्या प्रमाणात होत असेलेल जल प्रदूषण आणि त्यामुळे होत असलेले मानवी जीवनावर परिणाम तसेच पर्यावरणावर होणारे परिणाम यावरील माहिती मिळविण्यासाठी मी मुलाखत, प्रश्नावली व क्षेत्रभेट या कार्यपद्धतीचा अवलंब केला</p>

<p>तयार केलेल्या मुद्द्यांबाबत अधिक माहिती सविस्तर माहिती जाणून घेता यावी यासाठी मी आंतरजालावर (इंटरनेटवर) उपलब्ध असलेल्या शैक्षणिक संकेतस्थळांचा वेबसाईटचा वापर केला. त्यांच्या माध्यमातून प्रकल्पाबाबत अधिक माहिती मिळवणे शक्य झाले. संकलित केलेल्या माहितीची मुद्देसूद मांडणी केली व ती माहिती प्रकल्पामध्ये पुढे समाविष्ट करण्यात आली आहे. सदर नमूद केलेल्या माहितीच्या आधारे प्रकल्पाचे निरीक्षणे विश्लेषण आणि निष्कर्ष यांची नोंद केली.</p>

<h2>जलप्रदूषण अर्थ , कारणे , परिणाम व उपाय </h2>
<p>पाणी म्हणजे संजीवनी . पाण्याला खूप उपमा दिल्या आहेत . एकवेळ मानव अन्नाशिवाय जगू शकतो पण पाण्यावाचून तो जगू शकत नाही . पण हेच पाणी प्रदूषित झाले तर मानवाला मृत्युसुद्धा येतो . अनेक मानवेतर सजीव देखील दूषित पाण्यामुळे उध्वस्त होतात . म्हणूनच ' जल प्रदूषणाचा ' गांभीर्याने विचार करणे आवश्यक ठरते . जलप्रदूषणाचा अर्थ खालीलप्रमाणे स्पष्ट करण्याचा प्रयत्न केला गेला आहे . " मानवी आरोग्य किंवा कोणत्याही सजीवास किंवा मानवी संपत्तीस धोकादायक ठरू शकणाऱ्या पाण्याच्या भौतिक रासायनिक किंवा जैविक गुणधर्मात होणाऱ्या बदलास जलप्रदूषण असे म्हणतात .</p>
<p>अनेक अभ्यासक संशोधकांनी जलप्रदूषणाची सांगितलेली कारणे पुढीलप्रमाणे आहेत .</p>
<p>नैसर्गिक आणि मानवनिर्मित अशी दोन प्रकारची कारणे तज्ज्ञांनी सांगितली आहेत .</p>
<p><ins>१ . नैसर्गिक कारणे</ins></p>
<p><ins>1 ) सेंद्रीय पदार्थांचे विघटन<br></ins></p>
<p><ins>2) भूकंप</ins></p>
<p><ins>3 ) ज्वालामुखी</ins></p>
<p><ins>4 ) पूर</ins></p>
<p><ins>5 ) उल्कापात</ins></p>
<p><ins>6 ) वादळे वगैरे</ins</p>
<p>
अशी कारणे जलप्रदूषणाला कारणीभूत ठरतात .
मानवनिर्मित कारणे समजून घेणे अधिक महत्त्वाचे आहे . कारण निसर्गनिर्मित कारणापेक्षा मानवनिर्मित कारणे ही मोठ्या प्रमाणात जलप्रदूषणाला जबाबदार असतात .
 ती कारणे व त्यांचे सविस्तर स्पष्टीकरण पुढीलप्रमाणे </p>
            मानवनिर्मित कारणे 
<p>१ ) मानवी वसाहतीतील दैनंदिन व्यवहार</p>
<p>2 ) कारखानदारी / वाढते औद्योगिकरण</p>
<p>3) कारखानदारी / वाढते औद्योगिकरण</p>
<p>4) शेतीतील जंतूनाशके किटकनाशकांच्या अतिरिक्त फवारणी / हरितक्रांती.</p>
<p>5) रासायनिक खतांचा वापर</p>
<p>6) सागरी वाहतूक</p>
<p>7) प्लॅस्टिक व केरकचरा जलाशयात विसर्जन</p>
<p> इतर कारणे : वरील अनेक घटकाबरोबर विविध वीजप्रकल्प विघटनशील व अविघटनशील पदार्थ , पाळीव प्राण्यामुळे , विविध किरणोत्सारी टाकाऊ पदार्थ , युद्धे , अणुस्फोट अशी असंख्य मानवनिर्मित कारणे जलप्रदूषणाला कारणीभूत ठरतात . </p>
<h2>जलप्रदूषणाचे परिणाम</h2>
<p>जलप्रदूषणाचे अगदी डोके दुखणे , मळमळणे या साध्या परिणामापासून मृत्युपर्यंत विविध परिणाम दिसतात . त्वचारोग , कॅन्सर , कावीळ , अतिसार , आतड्यांचे विकार , धाप लागणे , श्वसन मार्गाचे विकार , पचनसंस्थेत बिघाड , चेतासंस्थेवर वाईट परिणाम , विषमज्वर , सर्दी , खोकला , असे अनेक प्रकारचे परिणाम दिसून येतात . अतिरिक्त प्रमाणात पाण्यात अमोनिया असल्याने माशामध्ये कर्करोगाचा धोका संभवतो.  
म्हणून त्याच्या उपायाचा विचार करून परिणामांची तीव्रता कमी करण्याचा प्रयत्न करणे आवश्यक आहे .</p>
<p>१ ) समुद्रजलावर खनिजतेल पसरले तर ते जाळून टाकावे .</p>
<p>
२ ) शहरातील किंवा वस्तीतील गटारातील मैला सांडपाणी नद्यांमध्ये सोडू नये . ते प्रक्रिया करून शुद्ध करावे व टाकाऊ पदार्थापासून खत निर्माण करावे .</p>
<p>३) सांडपाण्याचा वापर शेती पिकांसाठी करावा . दूषीत पाणी शुद्ध करावे .</p>
<p>४ ) पोटॅशियम परमँगनेट ( KMno4 ) व ओझोन यांचा पाण्यातील घाण द्रव्ये भस्मीकरणासाठी वापर करावा . विषारी , अशुद्ध पाणी पातळ चाळण्यांमधून गाळून प्यावे . पाण्यात ब्लिचींग पावडर टाकावी . त्यात क्लोरीन सोडावा म्हणजे शुद्धीकरण होईल . भारतात गुजरातमध्ये बडोदा येथे सांडपाणी व औद्योगिक कचरा , घाण यांच्यावर वापर प्रक्रिया करणारा प्रकल्प उभारला आहे . असे प्रकल्प सर्वत्र उभारावेत .</p>
<p>
 ५ ) ग्रामीण भागातील साखर कारखाने प्रदूषणाची केंद्रे होऊ नयेत म्हणून कारखान्यातील मळी व सांडपाण्यावर प्रक्रिया करण्याची सोय सक्तीने बंधनकारक करावी .</p>
<a href="index.html">Click here to go back</a> &nbsp;</li>


</body>
</html>